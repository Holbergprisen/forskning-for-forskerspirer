![440599410769][1]

Du leser nå i et digitalt hefte som vi har laget for elever i videregående skole som skal gjøre et humanistisk og\eller et samfunnsvitenskapelig forskningsprosjekt. Det er laget av Holbergprisen i skolen, og er spesielt tilpasset forskerkonkurransen som Holbergprisen arrangerer hvert år. Innholdet passer også godt for skoleklasser som ikke deltar i konkurransen, men som vil gjennomføre et forskningsprosjekt. Dere finner fremdeles mange nyttige tips og innsikter i [det forrige metodeheftet ble laget  av Gisle Andersen i 2008][2]. I dette heftet har vi lagt mer vekt på hvordan dere skal komme i gang med de forskjellige delene et forskningsprosjekt gjerne består av. Det har også lagt litt større vekt på humanistiske forskningsmetoder.

Dette heftet er en starthjelp til å forske innenfor humanistiske og samfunnsvitenskapelige fag. Bak hver prosedyre og hver prinsipp ligger det årevis med diskusjon og ulike perspektiver som vi ikke har mulighet å gå inn på her. Forskningslandskapet er alltid i endring og det som virker lurt i dag, trenger ikke nødvendigvis å være det i morgen. Det er allikevel noe som ikke ser ut til å forandre seg. De fleste forskere gjør det de gjør fordi de er nysgjerrige og søker kunnskap som kan hjelpe oss til å forstå verden rundt oss bedre. Det kan være vanskelig, tidkrevende og frusterende, men følelsen av å finne ut noe som ingen visste fra før, eller kunne knuse en allment akseptert myte er alltid verdt strevet. Med dette heftet i bakhånd, håper vi at dere får smake på denne erfaringen.

_Lykke til med forskningsprosjektet!_ Knut Melvær, desember 2014

[![Olivia Høegh-Omdal Paulsen og Eline Loe Rønvik fra Elvebakken videregående skole sammen med Holbergprisvinner Michael Cook og næringsminister Monica Mæland. Foto: Marit Hommedal / Scanpix / Holbergprisen][3]][4] Vant Holbergprisen i skolen 2014: Olivia Høegh-Omdal Paulsen og Eline Loe Rønvik fra Elvebakken videregående skole sammen med Holbergprisvinner Michael Cook og næringsminister Monica Mæland. Foto: Marit Hommedal / Scanpix / Holbergprisen

   [1]: http://jekyll-hyde.no/holberg/wp-content/uploads/2014/12/440599410769.png
   [2]: http://www.holbergprisen.no/images/materiell/2008_skole_elevkompendium.pdf (Metodehefte for Holbergprisen i skolen)
   [3]: http://jekyll-hyde.no/holberg/wp-content/uploads/2015/01/443018826210-1024x676.jpeg
   [4]: http://www.holbergprisen.no/holbergprisen-i-skolen/vinner-2014
