# Fra «hva» og «hvordan» til «hvorfor»

Dere vil merke det at det er forholdvis enkelt å skrive ned bakgrunnen for prosjektet, hva dere har gjort og hvordan datamaterialet ser ut. Som vi har vært inne på, denne dokumentasjonen er viktig. Den virkelige utfordringen, og det er her dere kan brilliere om dere utfordrer dere selv litt, er å forklare *hvorfor* dere har tatt valgene dere har tatt, og *hvorfor* resultatene fra datainnsamlingen og analysen ser ut som den gjør. Hvordan dere skal angripe dette avhenger veldig av hvordan dere har lagt opp forskningsprosjektet. Kanskje hadde dere en teori eller spesifikk hypotese på forhånd? Da ligger nøkkelen i å forklare hvorfor det er sammenheng mellom det dere har funnet ut i analysen, og teorien/hypotesene. Om dere har hatt en mer tematisk tilnærming, må dere ta tak i det dere har funnet ut, og stille spørsmålet om hvorfor det har seg slik. Hva kan årsakene eller omstendighetene være?

Om dere finner en definitiv eller endelig forklaring, så er det imponerende. Vanligvis 

## Bruk av sitater og eksempler fra datamaterialet

La aldri et sitat står for seg selv. En grei regel er at et avsnitt aldri skal slutte med et sitat. Dere må forklare hva dette sitatet forteller oss. Det kan være greit å se etter sitater som tydelig belyser det dere spør etter i forskningsspørsmålet. Det samme gjelder grafer, tabeller, bilder og andre utdrag fra selve datamaterialet. Det er kun interessant når dere gjør rede for hvordan det belyser forskningsspørsmålet.

> Tørr å gjøre det enkelt. Ha med det som er vesentlig. Husk at det er forskningen dere har gjort som er mest interessant.</strong

