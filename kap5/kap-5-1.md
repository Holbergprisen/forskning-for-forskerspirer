# Forskningsrapporten

Dere har allerede begynt arbeidet med forskningsartikkelen dere skal skrive (i hvert fall dersom dere har fulgt rådene mine)! Nå skal dere bearbeide den og formidle hva dere har funnet ut. Det er lett å tenke at en slik artikkel kun skal presentere resultatene, men det er minst like viktig å vise hvordan dere kom frem til disse og hvilke utfordringer dere måtte møte for å nå dem. Hensikten med en slik forskningsartikkel er også å gjøre det enklere for andre å fortsette forskningen. Da er det kanskje spesielt viktig å formidle det i studien som også var vanskelig og som ikke gikk slik dere hadde tenkt (ting går nesten aldri som man har tenkt).

## Test forskningsrapporten på venner og kjære

Om dere har anledning og venner med tid til overs, kan det være lurt å la dem lese utkastet til forskningsartikkelen. Be dem spesielt legge merke til ting de ikke skjønner. Da er dere nødt til å forklare det bedre. Det er spesielt når vi må forklare andre hva vi har funnet ut at ideene og innsikten vi har i datamaterialet blir klarere for oss. Når man har jobbet mye med et datamateriale så kan man også se seg blind på det. Når dere presenterer det for noen som ikke kjenner det like godt, er det en god måte å sjekke om det er noe som dere har tatt for gitt, som bør forklares.

Det å gi fra seg forskningsrapporten for at noen andre skal lese og være kritiske til det vil kanskje føles litt skummelt og slitsomt. Spesielt når dere har jobbet såpass mye med det som dere har. Den følelsen deler dere med nesten alle som forsker i akademia. Man kan jobbe flere år med et forskningsprosjekt og skrive en eller flere artikler om hva man har funnet ut. Denne forskningsartikkelen skal så sendes inn til et tidsskrift. Redaktøren i tidsskriftet sender denne til andre forskere som helst er eksperter på forskningsfeltet. De går igjennom artikkelen og vurderer alt fra metode, teori og formidlingen av forskningen. Denne prosessen er vanligvis anonym. Det er denne måten vi kvalitetssikrer at forskningen blir best mulig. Det er faktisk noe av det viktigste vi gjør som forskere.


## Kildehenvisninger og referanser

Det er også utrolig viktig å gi hverandre kred i vitenskapen. Vanligvis gjøres dette med hjelp av referanser og kildehenvisninger. Dere er allerede kjent med at det å kopiere tekst fra internett og presentere det som noe man har skrevet selv, ikke er særlig lurt. Om en forsker eller student gjør det samme kan det føre til oppsigelse og utstengelse fra universitetet. Uredelighet er ikke hovedgrunnen til at det er viktig å bruke referanser. Med kildehenvisninger og referanser inviterer vi andre til å gå i de samme sporene som vi selv har tråkket opp. Det gjør det lettere for andre å vurdere forskningen vår, men også bygge videre på den. 

<a href="http://sokogskriv.no/kildebruk-og-referanser/">På nettsidene til Søk og skriv finner dere gode retningslinjer for kildebruk og referanser.</a>

Det er nemlig bra å bygge på andres kunnskaper, sitere og vise til innsikter i andre forskningsarbeider. Det er også utrolig praktisk fordi man slipper å skrive alt på nytt (det er også grunnen til dere finner masse henvisninger i dette heftet ). Med en henvisning sier du at «her er det en forsker som har brukt tid på utforske denne saken, teorien eller metoden, om du vil vite mer kan du gå hit for å finne det ut».

Dette er et <em>forslag</em> til hvordan forskningsartikkelen kan se ut.

<ul>
    <li>Kort intro (2)
<ul>
    <li>Hva handler forskningsprosjektet om?</li>
    <li>Hvorfor er det interessant?</li>
    <li>Hva håper dere å lære noe mer om?</li>
    <li>Hva er forskningsspørsmålet og hvordan kom dere frem til det?</li>
</ul>
</li>
    <li>Kort bakgrunn (1-2)
<ul>
    <li>Har det blitt gjort forskning på dette før?</li>
    <li>Kort bakgrunn for det dere skal forske på (hva, hvor, når, hvem osv).</li>
</ul>
</li>
    <li>Kort metodevalg (1-2)
<ul>
    <li>Hvordan valgte dere forskningsmetode?</li>
    <li>Hva vurderer dere forskningsetikken i prosjektet?</li>
    <li>Hvordan og hvorfor går dere frem som dere gjør?</li>
</ul>
</li>
    <li>Refleksjoner fra datainnsamlingen (to store utfordringer) (1)
<ul>
    <li>Hva gikk etter planen, og hva gikk ikke etter planen?</li>
</ul>
</li>
    <li>Refleksjoner fra analysen av datamaterialet (5)
<ul>
    <li>Kvantitativ og kvalitativ oversikt over datamaterialet?</li>
    <li>Gjennomgang av relevante funn.</li>
    <li>Hva er fremtredende, viktig eller interessant?</li>
</ul>
</li>
    <li>Refleksjoner om hvorfor\hvordan analysen belyser forskningsspørsmålet (3)</li>
    <li>Refleksjoner om hvordan forskningsprosjektet har gått (1)
<ul>
    <li>Hva kunne dere gjort annerledes?</li>
    <li>Hvor kunne dere tatt forskningen videre?</li>
</ul>
</li>
    <li><strong>Litteraturliste, tillegg (spørreskjema, kodebok osv)</strong></li>
</ul>
