#Forskningsrapporten

Dere har allerede begynt arbeidet med forskningsartikkelen dere skal skrive (i hvert fall dersom dere har fulgt rådene mine)! Nå skal dere bearbeide den og formidle hva dere har funnet ut. Det er lett å tenke at en slik artikkel kun skal presentere resultatene, men det er minst like viktig å vise hvordan dere kom frem til disse og hvilke utfordringer dere måtte møte for å nå dem. Hensikten med en slik forskningsartikkel er også å gjøre det enklere for andre å fortsette forskningen. Da er det kanskje spesielt viktig å formidle det i studien som også var vanskelig og som ikke gikk slik dere hadde tenkt (ting går nesten aldri som man har tenkt).

Om dere har anledning og venner med tid til overs, kan det være lurt å la dem lese utkastet til forskningsartikkelen. Be dem spesielt legge merke til ting de ikke skjønner. Da er dere nødt til å forklare det bedre.

<h2><b>Kildehenvisninger og referanser</b></h2>

Det er utrolig viktig å gi hverandre kred i vitenskapen. Vanligvis gjøres dette med hjelp av referanser og kildehenvisninger. Dere er allerede kjent med at det å kopiere tekst fra internett og presentere det som noe man har skrevet selv ikke er særlig lurt. Om en forsker eller student gjør det samme kan det føre til oppsigelse og utstengelse fra universitetet.

<a href="http://sokogskriv.no/kildebruk-og-referanser/">På nettsidene til Søk og skriv finner dere gode retningslinjer for kildebruk og referanser.</a>

Det er imidlertid helt greit å bygge på andres kunnskaper, sitere og vise til innsikter i andre forskningsarbeider. Det er også utrolig praktisk fordi man slipper å skrive alt på nytt (det er også grunnen til dere finner masse henvisninger i dette heftet ). Med en henvisning sier du at «denne forskeren har vist at dette er saken, vil du lære mer om det kan du finne denne boken og lese den».

<h2><b>Bruk av sitater og eksempler fra datamaterialet</b></h2>

La aldri et sitat står for seg selv. En grei regel er at et avsnitt aldri skal slutte med et sitat. Dere må forklare hva dette sitatet forteller oss. Det kan være greit å se etter sitater som tydelig belyser det dere spør etter i forskningsspørsmålet. Det samme gjelder grafer, tabeller, bilder og andre utdrag fra selve datamaterialet. Det er kun interessant når dere gjør rede for hvordan det belyser forskningsspørsmålet.

<strong>Tørr å gjøre det enkelt. Ha med det som er vesentlig. Husk at det er forskningen dere har gjort som er mest interessant.</strong>

Dette er et <em>forslag</em> til hvordan forskningsartikkelen kan se ut.

<ul>
    <li>Kort intro (2)
<ul>
    <li>Hva handler forskningsprosjektet om?</li>
    <li>Hvorfor er det interessant?</li>
    <li>Hva håper dere å lære noe mer om?</li>
    <li>Hva er forskningsspørsmålet og hvordan kom dere frem til det?</li>
</ul>
</li>
    <li>Kort bakgrunn (1-2)
<ul>
    <li>Har det blitt gjort forskning på dette før?</li>
    <li>Kort bakgrunn for det dere skal forske på (hva, hvor, når, hvem osv).</li>
</ul>
</li>
    <li>Kort metodevalg (1-2)
<ul>
    <li>Hvordan valgte dere forskningsmetode?</li>
    <li>Hva vurderer dere forskningsetikken i prosjektet?</li>
    <li>Hvordan og hvorfor går dere frem som dere gjør?</li>
</ul>
</li>
    <li>Refleksjoner fra datainnsamlingen (to store utfordringer) (1)
<ul>
    <li>Hva gikk etter planen, og hva gikk ikke etter planen?</li>
</ul>
</li>
    <li>Refleksjoner fra analysen av datamaterialet (5)
<ul>
    <li>Kvantitativ og kvalitativ oversikt over datamaterialet?</li>
    <li>Gjennomgang av relevante funn.</li>
    <li>Hva er fremtredende, viktig eller interessant?</li>
</ul>
</li>
    <li>Refleksjoner om hvorfor\hvordan analysen belyser forskningsspørsmålet (3)</li>
    <li>Refleksjoner om hvordan forskningsprosjektet har gått (1)
<ul>
    <li>Hva kunne dere gjort annerledes?</li>
    <li>Hvor kunne dere tatt forskningen videre?</li>
</ul>
</li>
    <li><strong>Litteraturliste, tillegg (spørreskjema, kodebok osv)</strong></li>
</ul>
